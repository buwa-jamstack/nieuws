<html xml:lang=nl-NL lang=nl-nl xmlns=http://www.w3.org/1999/xhtml><head><meta charset=utf-8><title>Bureau Waardenburg: Nieuws en Tweets</title><meta name=keywords content="ontwerp,landschapsontwerp,inrichting,inventarisatie,KRW"><meta name=description content="Nieuws gerelateerd aan ecologie en natuur"><meta name=url content="/"><meta name=robots content="index, follow"><link rel=icon href=/nieuws/typo3conf/ext/lwtpl_buwa_v3/favicon.ico type=image/x-icon><link rel="shortcut icon" href=/nieuwis/typo3conf/ext/lwtpl_buwa_v3/favicon.ico><link rel=stylesheet type=text/css href=/nieuws/typo3conf/ext/lwtpl_buwa_v3/tpl/css/style.css media=all><style>figure{margin:0}figure.left{float:left;margin-right:10px;display:inline}figure.right{float:right;margin-left:10px;display:inline}</style></head><body><div id=address-container><div id=c210 class=csc-default><p class=bodytext><b>Bureau Waardenburg</b><br>Varkensmarkt 9<br>4101 CK Culemborg<br>T: 0345 512710<br><a href="https://buwa.nl/contact-met-medewerker.html?tx_email2powermail%255Buid%255D=6479&cHash=878481cd468125c93b4a0bbc46af526e" title="neem contact op met BUWA" class=mail>e-mail buwa</a></p></div></div><div id=site-container class=clearfix><div id=header-container><div id=logo></div><div id=menu-container><div id=main-menu><div class=nav-normal><div class=menu-a><a href=https://buwa.nl/advies_natuur_landschap_milieu.html onfocus=blurLink(this)>Home</a></div></div><div class=nav-active><div class=menu-tab-left></div><div class=menu-tab-mid><div class=menu-a><a href=https://buwa.nl/buwa-in-de-media0.html onfocus=blurLink(this)>BuWa in de media</a></div></div><div class=menu-tab-right></div></div><div class=nav-normal><div class=menu-a><a href=https://buwa.nl/over.html onfocus=blurLink(this)>Over ons</a></div></div><div class=nav-normal><div class=menu-a><a href=https://buwa.nl/natuur-onderzoek-advies.html onfocus=blurLink(this)>Werkvelden & projecten</a></div></div><div class=nav-normal><div class=menu-a><a href=https://buwa.nl/vacatures-bureau-waardenburg.html onfocus=blurLink(this)>Vacatures</a></div></div><div class=nav-normal><div class=menu-a><a href=https://buwa.nl/contact.html onfocus=blurLink(this)>Contact</a></div></div></div><div id=sitemap></div><div id=sub-menu><div class=nav-active><a href=https://buwa.nl//nieuws-bureau-waardenburg.html onfocus=blurLink(this)>Nieuws en Tweets</a></div><div class=menu-divider></div><div class=nav-normal><a href=https://buwa.nl/ecologisch-nieuws-buwa.html onfocus=blurLink(this)>Nieuwsbrieven archief</a></div></div></div></div><div id=content-container class=clearfix><div id=breadcrum class=clearfix>U bevindt zich hier:<ul class=breadcrumb><li><a href=https://buwa.nl/buwa-in-de-media0.html>BuWa in de media</a> &#187;</li><li></li>Nieuws en Tweets</ul></div><div id=full-width-block class=clearfix><div id=c1110 class=csc-default><div class=tekstkader-volle-breedte><div class=shadow-border-top><div class=shadow-border-top-left></div><div class=shadow-border-top-right></div></div><div class=shadow-border-mid><div class=shadow-border-mid-left></div><div class=shadow-border-mid-mid><div class=tekstkader-content><article class=post-single><header class=post-title><p></p><h1>Klimaatbestendige riviernatuur</h1></header><section class=post-content><p><figure class=right><img src=./images/droogvallende_oesters.png width=400></figure><br><strong>Klimaatverandering kan grote effecten hebben op de natuur. Extreme weersomstandigheden zorgen het ene moment voor droogte, het andere moment juist voor wateroverlast. Hoe reageert de flora en fauna hierop? En wat kunnen beheerders doen?<br>Bureau Waardenburg, HKV lijn in water, Deltares, de Radboud Universiteit, KWR, SOVON, RAVON en FLORON hebben dit samen in beeld gebracht, in opdracht van OBN (VNBE).</strong></p><h2 id=aanpak>Aanpak</h2><p>Om een inschatting van het toekomstperspectief voor riviernatuur te kunnen maken, is een klimaatscenario doorgerekend dat de effecten van droogte en opwarming in het groeiseizoen het duidelijkst in beeld brengt. Hierbij is ook de bodemdaling van het zomerbed meegenomen. Daarnaast hebben we terrein-en rivierbeheerders naar hun praktijkervaringen gevraagd en nationale en internationale literatuur uitgeplozen over dit onderwerp.</p><h2 id=hogere-temperaturen-en-verdroging>Hogere temperaturen en verdroging</h2><p>De effecten van klimaatverandering zijn nu al zichtbaar in het rivierengebied. Het water warmt op, uiterwaarden verdrogen en nevengeulen vallen droog. Afvoerpatronen worden grilliger. Vooral de verdroging van de uiterwaarden kan voor problemen zorgen, omdat de meeste riviernatuur van water afhankelijk is.</p><p>Volgens het onderzoek krijgen vooral de bovenstroomse delen van de Rijntakken en de Grensmaas in de toekomst te maken met verdere verdroging. De hogere watertemperaturen die daarmee gepaard gaan zorgen voor een toename van de biomassa van waterplanten en algen, maar ook voor een versnelling van bacteriële en chemische processen waardoor meer voedingsstoffen beschikbaar komen. Dit kan leiden tot een toename van algen of kroos, waardoor meer gevoelige soorten het onderspit delven.</p><h2 id=winnaars-en-verliezers>Winnaars en verliezers</h2><p>Onder de flora en fauna zal sprake zijn van winnaars en verliezers. Verdroging zal er toe leiden dat vochtige habitats als de natte zachthoutooibossen, vossenstaarthooilanden en gele plomp het moeilijk krijgen langs grote delen van de rivier. Rivierfonteinkruid profiteert bijvoorbeeld juist van klimaatverandering, net als koninginnepage en bijeneter.<br>Het spreekt voor zich dat vissen last zullen hebben van droogvallende nevenwateren, maar ook afname van de stroming, de temperatuur en het zuurstofgehalte in het water zorgen voor problemen. Vooral de kwabaal, maar ook rivierdonderpad en serpeling kunnen slecht tegen hoge watertemperaturen in de zomer. Amfibieën als kamsalamander, rugstreeppad en heikikker kunnen zich deels aanpassen, doordat de larven zich sneller kunnen ontwikkelen, maar komen in de problemen als hun voortplantingswateren te vroeg in het voorjaar droogvallen. Vogels kunnen in de problemen komen doordat hun broed- of foerageergebied minder geschikt raakt.<br>Over het algemeen hebben exoten uit alle soortgroepen een concurrentievoordeel, omdat ze doorgaans beter tegen hogere temperaturen en wisselende omstandigheden kunnen.</p><h2 id=bijsturen-en-verbinden>Bijsturen en verbinden</h2><p>De effecten van klimaatverandering zijn grillig en onvoorspelbaar. Dat vraagt om maatwerk en flexibiliteit in het natuurbeheer. Beheerders zullen steeds moeten inspelen en bijsturen om de natuur in het rivierengebied te behouden en versterken. Gelukkig zijn er op lokaal niveau mogelijkheden voor mitigerende maatregelen. Denk aan het langer water vasthouden en het faciliteren van beschaduwing. Voor brongerichte maatregelen is een bredere aanpak nodig. Een belangrijk wapen in deze strijd is het versterken van het ecologische netwerk, maar ook schaalvergroting. Als natuurgebieden goed met elkaar zijn verbonden, en dus groot zijn, kunnen soorten zich verplaatsen naar drogere of juist nattere plekken als dat nodig is.</p><p><em><a href=https://www.natuurkennis.nl/Uploaded_files/Publicaties/obn-2020-121-klimaateffecten-riviernatuur-def.pdf/>Het volledige onderzoeksrapport is te lezen op natuurkennis.nl.</a></em></p><p>Neem voor meer informatie contact op met <a href=mailto:w.m.liefveld@buwa.nl>Wendy Liefveld</a><br><figure><img src=./images/Afbeelding1.jpg width=600></figure></p></section><nav class=post-nav><a class=prev href=https://buwa-jamstack.github.io/nieuws/post/platte_oester_herstel/><span>←</span><span>Kansen voor herstel platte oester Waddenzee</span></a>
<a class=next href=https://buwa-jamstack.github.io/nieuws/post/huismusnestpannen/><span>Microklimaat onder huismusnestpannen op pianodaken</span><span>→</span></a></nav></article></div></div><div class=shadow-border-mid-right></div></div><div class=shadow-border-bottom><div class=shadow-border-bottom-left></div><div class=shadow-border-bottom-right></div></div></div></div></div><div id=two-col-block class=clearfix><div id=col-left><div id=footer></div></div><div id=col-right></div></div></div><div id=force-down-footer><div id=c3079 class=csc-default><p class=bodytext><br><a href=https://buwa.nl/sitemap.html class=internal-link>Site Map</a>&nbsp;&nbsp;&nbsp; |&nbsp;&nbsp; &nbsp;<a href=https://buwa.nl/contact.html class=internal-link>Contact</a>&nbsp;&nbsp;&nbsp; | &nbsp; &nbsp;<a href=https://buwa.nl/privacy.html title="Opens internal link in current window" class=internal-link>Privacy</a></p></div></div></div></body></html>