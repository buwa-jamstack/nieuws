---
title: Ons nieuwe DNA laboratorium is in bedrijf!
resources: []

---

**Op onze locatie in Haren is onlangs een nieuw moleculair laboratorium voor (e)DNA-monitoring, (q)PCR- en metabarcoding analyses in gebruik genomen.  Met ons nieuwe laboratorium kunnen wij onder andere (q)PCR-analyses doen op tal van (doel)soorten zoals kwabaal, kamsalamander, groene glazenmaker en zwemmersjeuk.**

## De werking van qPCR in een notendop{{< figure src="./images/A.qPCR-01.png" class=right width=325 >}} 
Organismen laten in hun leefomgeving DNA-sporen achter in de vorm van cellen en/of stukjes weefsel. Deze DNA sporen wordt ook wel environmental DNA of eDNA genoemd. Om dit eDNA te kunnen detecteren moet het DNA eerst worden geëxtraheerd. Bij dit proces wordt het DNA uit de cellen als het ware in het monster opgelost. In het monster komt DNA van verschillende organismen voor en vaak is de concentratie van DNA ook nog veel te laag om ze betrouwbaar te kunnen detecteren. Daarom wordt een specifiek stukje van het DNA van de doelsoort met behulp van PCR vermeerderd. Door het DNA te vermeerderen is de aanwezigheid van soort specifiek DNA beter te detecteren. 
<br>

## TEMPO
Onze brede ecologische expertise biedt ons de mogelijkheid om ecologie, taxonomie en DNA-technieken gecombineerd aan te bieden en zijn wij in staat om de traditionele en de nieuwste inventarisatie-technieken te combineren tot unieke toepassingen en efficiënte monitoringsprogramma’s.
Op dit moment werken wij aan de ontwikkeling van genetische technieken ten behoeve van plankton- en macrofaunamonitoring. Voor de ontwikkeling van deze dienst is een Europese subsidie verkregen bij SNN voor een periode van drie jaar (juni 2020 – juni 2023). Daarnaast heeft de provincie Groningen een subsidie verleend. De werkzaamheden zijn ondergebracht in het project **T**echniek voor DNA **M**acrofauna en **P**lankton in **O**ppervlaktewater. [Op onze website kunt u meer informatie vinden over dit project.](https://buwa.nl/dna-laboratorium.html) 


{{< figure src="./images/Schermafbeelding 2021-03-02 om 13.43.17.png" width=400 >}} 

<br>

## Meer informatie?
Wilt u weten welke diensten wij momenteel aanbieden? Of zoekt u een andere toepassing en wilt u weten of moleculaire technieken ook bruikbaar zijn voor uw monitoringsprogramma’s? 
Kijk dan op [onze website](https://buwa.nl) of neem direct contact met ons op: <a href="mailto:dna@buwa.nl">DNA-lab</a>
Wij denken graag met u mee of en hoe we DNA-methoden voor monitoring en ecologisch onderzoek kunnen inzetten, ontwikkelen en verbeteren.  