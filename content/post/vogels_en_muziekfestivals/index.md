---
title: Vogels en muziekfestivals
resources: []

---

**Muziekfestivals vinden vaak plaats tijdens het broedseizoen van vogels. 
Wezenlijke verstoring van broedende vogels door een festival mag niet plaatsvinden.**

Bureau Waardenburg begeleidt festivals als Awakenings en Mud Masters in de gemeente Haarlemmermeer, Welcome to the Future (gemeente Landsmeer) en Down the Rabbit Hole (gemeente Beuningen). 

## Ecologische begeleiding
Awakenings, een evenement met stevige technomuziek, vond in 2022 plaats in april, een periode waarin veel soorten net gestart zijn met het voortplantingsseizoen. Om verstoring van broedende vogels te voorkomen, is voorafgaand aan het evenement een broedvogelinventarisatie uitgevoerd.
Vanwege de vele honden die dagelijks in het park loslopen en zwemmen zaten in het water en op de oevers van de plassen geen broedende vogels. Uit het onderzoek voorafgaand aan het festival bleek ook dat verstoringsgevoelige soorten, zoals roofvogels, spechten en uilen, niet in de struwelen naast het evenement broedden. Wat minder verstoringsgevoelige soorten, zoals kleine zangvogels, bevonden zich zodanig diep in het struweel, dat zij beschermd worden door de beplanting. 
Aanvullend zijn voorafgaand aan het festival maatregelen genomen. Hekken van het evenement zorgden ervoor dat bezoekers de beplanting niet konden betreden. Tijdens het evenement bleken alle vooraf aangetroffen soorten actief aanwezig in hun territoria. Er trad geen merkbare gedragsverandering op. 

Door een combinatie van onderzoek en diverse onderbouwde voorzorgsmaatregelen is ook deze editie van Awakenings goed verlopen voor mens en natuur.

Voor de andere genoemde festivals wordt dezelfde methodiek van ecologische begeleiding toegepast. Met preventieve maatregelen en cameraonderzoek worden ook effecten op dassen en kleine marterachtigen voorkomen.

**Voor meer informatie kunt u contact opnemen met <a href="mailto:i.hillerislambers@buwa.nl">Ingrid Hille Ris Lambers</a>**
 
{{< figure src="./images/Awakenings_veldonderzoek.jpg" width=700 >}} 

