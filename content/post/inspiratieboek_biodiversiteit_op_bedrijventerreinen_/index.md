---
title: Inspiratieboek biodiversiteit op bedrijventerreinen
resources: []

---

**Bureau Waardenburg biedt inspiratie met een beeldend boekwerk vol ideeën voor biodiversiteit. Door biodiversiteit vanaf het begin van de planvorming mee te nemen ontstaan er kansen voor versterking van leefbaarheid, zelfs op grootschalige bedrijfsterreinen. Verdozing van het landschap ligt op de loer, maar door op een slimme manier ruimte te maken voor groen en water is er veel te winnen.**
{{< figure src="./images/4.16.png" title="Door de nabijheid van een struik heeft de wandelaar relatief veel zicht op groen en weinig op de gevel" width=400 >}} 
{{< figure src="./images/4.30.png" title="Toevoegen van een tweede laag, de openbare ruimte op daken" width=450 >}} 

## Een natuurlijke omgeving
{{< figure src="./images/4.34.png" title="Principe fasering ontwikkelingen, groen eerst en bebouwing later" class=right width=175 >}} Er is een groeiend besef van het belang van een natuurlijke omgeving. Denk aan waterberging, verkoeling, gezonde lucht en beleving. Nieuwe grootschalige ontwikkelingen moeten dan ook biodiversiteit mee ontwikkelen, in plaats van ervan uit te gaan dat dit elders wel gebeurt. 
De seizoenen en levenscycli van de natuur hebben een eigen timing, die verschilt van een bedrijfsterreinontwikkeling, maar door hiermee te ontwerpen en te faseren is de bijdrage van de biodiversiteit sneller en beter te sturen. Door geleidelijke overgangen te ontwerpen tussen land en water, tussen bos en grasland, tussen tuin en geven etc, bieden we meer soorten groeiplaatsen, waar meer verschillende soorten kunnen gedijen. Dat levert een hogere biodiversiteit en een natuurlijker aanblik. 
<br>
*Overgangen geven impuls aan biodiversiteit*
{{< figure src="./images/geleidelijk.png" title="Geleidelijke overgang bos - grasland..." class=left width=350 >}} {{< figure src="./images/abrupt.png" title="...is beter dan abrupt" class=centre width=350 >}} {{< figure src="./images/land-water.png" title="Geleidelijke overgang land - water" class=centre width=600 >}} 

## Inspiratieboek biodiversiteit
Bureau Waardenburg stelde een inspiratieboek biodiversiteit op bedrijventerreinen op, met als case de Oostpolder. De Oostpolder ligt naast de Eemshaven, wordt ontwikkeld met zeer grote bedrijven en de provincie Groningen heeft hier hoge duurzaamheidsambities.
Omdat er 21 windturbines in het gebied staan, gelden hier speciale randvoorwaarden, zowel voor het grondgebruik als voor de te bevorderen biodiversiteit. We willen geen hoogvliegende vogels en vleermuizen aantrekken die vervolgens grote kans lopen door de wieken van een windturbine gedood te worden. 

Ook is het belangrijk dat de leefbaarheid in meerdere buurtschappen nabij de Oostpolder niet achteruitgaat. Door werkelijk ruimte te bieden aan biodiversiteit en daar ook recreanten in te verwelkomen, verzilveren we kansen om de leefbaarheid te verbeteren. 
Bundel alle ruimte voor groen en water en zorg ervoor dat deze niet doorkruist wordt door infrastructuur. Laat de ‘representatieve voortuin’ van de bedrijven vervallen. Hierdoor komt er ruimte vrij aan de niet-logistieke kant om  biodiversiteit te bevorderen, die aansluit aan de gebundelde groene ruimte. Publieke en private buitenruimte bepalen tezamen de biodiversiteit. De natuur houdt zich niet aan eigendomsgrenzen.  

**Voor meer informatie kunt u contact opnemen met <a href="mailto:a.a.van.helsdingen@buwa.nl">Arda van Helsdingen</a>** 
{{< figure src="./images/kaft_boek.png" class=left width=250 >}} {{< figure src="./images/fotoPlangebied.png" title="Plangebied bedrijventerrein Oostpolder" class=centre width=400 >}} 
*Dit project is mede mogelijk gemaakt door een bijdrage van het Stimuleringsfonds voor creatieve industrie.*