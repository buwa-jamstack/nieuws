---
title: Kansen voor herstel platte oester Waddenzee
resources: []

---

{{< figure src="./images/Platte Oester_Udo van Dongen-5902.jpg" class=right width=400 >}} **Er zijn mogelijkheden voor herstel van de platte oester in de Waddenzee. De soort is zo goed als uitgestorven, maar een kleine populatie weet al jarenlang te overleven.
Bureau Waardenburg onderzocht voor Rijkwaterstaat welke kansen er liggen om dit inheemse schelpdier te beschermen en de populatie te herstellen op andere locaties in de Waddenzee.**

## Ecologische meerwaarde
De platte oester is een iconische rifbouwer met grote waarde voor de ontwikkeling van onderwaternatuur. De oesterriffen fungeren als kraamkamer, toevluchtsoord en voedselbron voor vis.

## Huidige situatie 
De platte oester komt in elk geval vanaf de de Romeinse tijd in de Waddenzee voor maar is sinds de jaren 50 zo goed als uitgestorven. De oorzaak van het uitsterven is een combinatie van overbevissing, ziektes en strenge winters. 
Een aantal jaar geleden zijn er eindelijk weer platte oesters bij Texel en Vlieland gevonden. Het gaat om een kleine populatie in lage dichtheden, nog niet om een daadwerkelijk oesterrif.

## Kansen
Voor deze studie gaan we in op specifieke leefomstandigheden die belangrijk zijn voor natuurlijke vestiging van platte oester. Ook gaan we in op  kansen voor platte oester in de Waddenzee, met aanbevelingen voor maatregelen voor passief en actief herstel in de Waddenzee en belangrijke kennishiaten. [Lees verder op de website waddenzee.nl](https://www.waddenzee.nl/nieuws/nieuwsarchief/nieuwsbericht/kansen-voor-platte-oester-in-waddenzee)

Voor meer informatie kunt u contact opnemen met <a href="mailto:k.didderen@buwa.nl">Karin Didderen</a>
